# Referaatti: Kasper Hirvikosken kandidaattityö Metriikat käytänteiden tukena ohjelmiston laadun arvioimisessa

[Linkki alkuperäiseen työhön](https://www.cs.helsinki.fi/u/mluukkai/ohtu/hirvikoski-kandi.pdf)

"Metriikat käytänteiden tukena ohjelmiston laadun arvioimisessa" käsittelee ohjelmiston laadun arvioinnin haasteita ja niihin liittyviä käytänteitä. Tutkielmassa korostetaan että ohjelmistojen elinkaari on pitkä ja laadun varmistaminen on vaikeaa koska testaus ei aina havaitse kaikkia virheitä. Virheiden korjaaaminen julkaisun jälkeen on kallista, joten ongelmakohtien tunnistaminen varhaisessa vaiheessa on olennaista.

Työssä esitellään erilaisia mekaanisia metriikoita, joilla voidaan arvioida ohjelmiston laatua. Näitä ovat muun muassa koodikirnu, joka mittaa muutosten vaikutusta virheherkkyyteen, verkkoanalyysi, joka tutkii komponenttien riippuvuuksia, sekä testikattavuus ja mutaatiotestaus, jotka arvioivat testien tehokkuutta. Metriikoilla on havaittu olevan yhtäläisyyksiä ja ne tukevat toisiaan, mutta yksittäinen metriikka ei anna koko totuutta laadusta. Laadunvarmistus tulee kohdentaa metriikoiden havaitsemiin virhealtteisiin kohteisiin.

Työssä otetaan esille myös kehittäjien omat käytänteet. Ohjelmiston laatuun vaikuttaa merkittävästi se miten ohjelmisto suunnitellaan, toteutetaan ja testataan. Ketterät ohjelmistokehitysmenetelmät korostavat yksilöitä, toimivaa ohjelmistoa ja muutoksiin sopeutuvuutta. Testilähtöinen kehitys missä testit kirjoitetaan ennen koodia ja pariohjelmointi missä kaksi kehittäjää työskentelee yhdessä ovat esimerkkejä laadukkaista käytänteistä.

Vaikka metriikoita on tutkittu pitkään niiden täyttä potentiaalia ei ole hyödynnetty. Metriikat ovat vielä pitkälti teoreettisia ja kehittyneitä työkaluja niiden hyödyntämiseksi ei ole helposti saatavilla. Tutkielma korostaa että metriikat pitää saada osaksi kehitysprosessia ja samalla ohjelmistokehittäjien on otettava vastuu laadukkaasta lopputuloksesta.